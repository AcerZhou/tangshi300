{
  "chapter": "卷七",
  "poems":{
  "七言绝句": [{
      "title": "回乡偶书二首·其一",
      "notes": [
        "鬓毛衰--一作 ：鬓毛催"
      ],
      "chapter": "卷七",
      "category": "七言绝句",
      "author": "贺知章",
      "paragraphs": [
        "少小离家老大回，乡音无改鬓毛衰。",
        "儿童相见不相识，笑问客从何处来。"
      ],
      "dynasty": "唐代"
    },
    {
      "title": "桃花溪",
      "notes": [],
      "chapter": "卷七",
      "category": "七言绝句",
      "author": "张旭",
      "paragraphs": [
        "隐隐飞桥隔野烟，石矶西畔问渔船。",
        "桃花尽日随流水，洞在清溪何处边。"
      ],
      "dynasty": "唐代"
    },
    {
      "title": "九月九日忆山东兄弟",
      "notes": [],
      "chapter": "卷七",
      "category": "七言绝句",
      "author": "王维",
      "paragraphs": [
        "独在异乡为异客，每逢佳节倍思亲。",
        "遥知兄弟登高处，遍插茱萸少一人。"
      ],
      "dynasty": "唐代"
    },
    {
      "title": "芙蓉楼送辛渐",
      "notes": [],
      "chapter": "卷七",
      "category": "七言绝句",
      "author": "王昌龄",
      "paragraphs": [
        "寒雨连江夜入吴，平明送客楚山孤。",
        "洛阳亲友如相问，一片冰心在玉壶。"
      ],
      "dynasty": "唐代"
    },
    {
      "title": "闺怨",
      "notes": [],
      "chapter": "卷七",
      "category": "七言绝句",
      "author": "王昌龄",
      "paragraphs": [
        "闺中少妇不知愁，春日凝妆上翠楼。",
        "忽见陌头杨柳色，悔教夫婿觅封侯。"
      ],
      "dynasty": "唐代"
    },
    {
      "title": "春宫曲",
      "notes": [],
      "chapter": "卷七",
      "category": "七言绝句",
      "author": "王昌龄",
      "paragraphs": [
        "昨夜风开露井桃，未央前殿月轮高。",
        "平阳歌舞新承宠，帘外春寒赐锦袍。"
      ],
      "dynasty": "唐代"
    },
    {
      "title": "凉州词二首·其一",
      "notes": [],
      "chapter": "卷七",
      "category": "七言绝句",
      "author": "王翰",
      "paragraphs": [
        "葡萄美酒夜光杯，欲饮琵琶马上催。",
        "醉卧沙场君莫笑，古来征战几人回？"
      ],
      "dynasty": "唐代"
    },
    {
      "title": "黄鹤楼送孟浩然之广陵",
      "notes": [
        "唯--通 ：惟"
      ],
      "chapter": "卷七",
      "category": "七言绝句",
      "author": "李白",
      "paragraphs": [
        "故人西辞黄鹤楼，烟花三月下扬州。",
        "孤帆远影碧空尽，唯见长江天际流。 "
      ],
      "dynasty": "唐代"
    },
    {
      "title": "早发白帝城 / 白帝下江陵",
      "notes": [],
      "chapter": "卷七",
      "category": "七言绝句",
      "author": "李白",
      "paragraphs": [
        "朝辞白帝彩云间，千里江陵一日还。",
        "两岸猿声啼不住，轻舟已过万重山。"
      ],
      "dynasty": "唐代"
    },
    {
      "title": "逢入京使",
      "notes": [],
      "chapter": "卷七",
      "category": "七言绝句",
      "author": "岑参",
      "paragraphs": [
        "故园东望路漫漫，双袖龙钟泪不干。",
        "马上相逢无纸笔，凭君传语报平安。"
      ],
      "dynasty": "唐代"
    },
    {
      "title": "江南逢李龟年",
      "notes": [],
      "chapter": "卷七",
      "category": "七言绝句",
      "author": "杜甫",
      "paragraphs": [
        "岐王宅里寻常见，崔九堂前几度闻。",
        "正是江南好风景，落花时节又逢君。"
      ],
      "dynasty": "唐代"
    },
    {
      "title": "滁州西涧",
      "notes": [],
      "chapter": "卷七",
      "category": "七言绝句",
      "author": "韦应物",
      "paragraphs": [
        "独怜幽草涧边生，上有黄鹂深树鸣。",
        "春潮带雨晚来急，野渡无人舟自横。"
      ],
      "dynasty": "唐代"
    },
    {
      "title": "枫桥夜泊",
      "notes": [],
      "chapter": "卷七",
      "category": "七言绝句",
      "author": "张继",
      "paragraphs": [
        "月落乌啼霜满天，江枫渔火对愁眠。",
        "姑苏城外寒山寺，夜半钟声到客船。"
      ],
      "dynasty": "唐代"
    },
    {
      "title": "寒食",
      "notes": [],
      "chapter": "卷七",
      "category": "七言绝句",
      "author": "韩翃",
      "paragraphs": [
        "春城无处不飞花，寒食东风御柳斜。",
        "日暮汉宫传蜡烛，轻烟散入五侯家。"
      ],
      "dynasty": "唐代"
    },
    {
      "title": "月夜",
      "notes": [],
      "chapter": "卷七",
      "category": "七言绝句",
      "author": "刘方平",
      "paragraphs": [
        "更深月色半人家，北斗阑干南斗斜。",
        "今夜偏知春气暖，虫声新透绿窗纱。"
      ],
      "dynasty": "唐代"
    },
    {
      "title": "春怨",
      "notes": [],
      "chapter": "卷七",
      "category": "七言绝句",
      "author": "刘方平",
      "paragraphs": [
        "纱窗日落渐黄昏，金屋无人见泪痕。",
        "寂寞空庭春欲晚，梨花满地不开门。"
      ],
      "dynasty": "唐代"
    },
    {
      "title": "征人怨 / 征怨",
      "notes": [],
      "chapter": "卷七",
      "category": "七言绝句",
      "author": "柳中庸",
      "paragraphs": [
        "岁岁金河复玉关，朝朝马策与刀环。",
        "三春白雪归青冢，万里黄河绕黑山。"
      ],
      "dynasty": "唐代"
    },
    {
      "title": "宫词",
      "notes": [],
      "chapter": "卷七",
      "category": "七言绝句",
      "author": "顾况",
      "paragraphs": [
        "玉楼天半起笙歌，风送宫嫔笑语和。",
        "月影殿开闻夜漏，水晶卷帘近秋河。"
      ],
      "dynasty": "唐代"
    },
    {
      "title": "夜上受降城闻笛",
      "notes": ["回乐 一作：回乐",
        "峰 一作：烽"
      ],
      "chapter": "卷七",
      "category": "七言绝句",
      "author": "李益",
      "paragraphs": [
        "回乐峰前沙似雪，受降城外月如霜。",
        "不知何处吹芦管，一夜征人尽望乡。"
      ],
      "dynasty": "唐代"
    },
    {
      "title": "乌衣巷",
      "notes": [],
      "chapter": "卷七",
      "category": "七言绝句",
      "author": "刘禹锡",
      "paragraphs": [
        "朱雀桥边野草花，乌衣巷口夕阳斜。",
        "旧时王谢堂前燕，飞入寻常百姓家。"
      ],
      "dynasty": "唐代"
    },
    {
      "title": "和乐天春词",
      "notes": [],
      "chapter": "卷七",
      "category": "七言绝句",
      "author": "刘禹锡",
      "paragraphs": [
        "新妆宜面下朱楼，深锁春光一院愁。",
        "行到中庭数花朵，蜻蜓飞上玉搔头。"
      ],
      "dynasty": "唐代"
    },
    {
      "title": "后宫词",
      "notes": [],
      "chapter": "卷七",
      "category": "七言绝句",
      "author": "白居易",
      "paragraphs": [
        "泪湿罗巾梦不成，夜深前殿按歌声。",
        "红颜未老恩先断，斜倚薰笼坐到明。"
      ],
      "dynasty": "唐代"
    },
    {
      "title": "赠内人",
      "notes": [],
      "chapter": "卷七",
      "category": "七言绝句",
      "author": "张祜",
      "paragraphs": [
        "禁门宫树月痕过，媚眼惟看宿鹭窠。",
        "斜拔玉钗灯影畔，剔开红焰救飞蛾。"
      ],
      "dynasty": "唐代"
    },
    {
      "title": "集灵台·其一",
      "notes": [],
      "chapter": "卷七",
      "category": "七言绝句",
      "author": "张祜",
      "paragraphs": [
        "日光斜照集灵台，红树花迎晓露开。",
        "昨夜上皇新授箓，太真含笑入帘来。"
      ],
      "dynasty": "唐代"
    },
    {
      "title": "集灵台·其二",
      "notes": [],
      "chapter": "卷七",
      "category": "七言绝句",
      "author": "张祜",
      "paragraphs": [
        "虢国夫人承主恩，平明骑马入宫门。",
        "却嫌脂粉污颜色，淡扫蛾眉朝至尊。"
      ],
      "dynasty": "唐代"
    },
    {
      "title": "题金陵渡",
      "notes": [],
      "chapter": "卷七",
      "category": "七言绝句",
      "author": "张祜",
      "paragraphs": [
        "金陵津渡小山楼，一宿行人自可愁。",
        "潮落夜江斜月里，两三星火是瓜州。"
      ],
      "dynasty": "唐代"
    },
    {
      "title": "宫词 / 宫中词",
      "notes": [],
      "chapter": "卷七",
      "category": "七言绝句",
      "author": "朱庆馀",
      "paragraphs": [
        "寂寂花时闭院门，美人相并立琼轩。",
        "含情欲说宫中事，鹦鹉前头不敢言。"
      ],
      "dynasty": "唐代"
    },
    {
      "title": "近试上张籍水部 / 近试上张水部 / 闺意献张水部",
      "notes": [],
      "chapter": "卷七",
      "category": "七言绝句",
      "author": "朱庆馀",
      "paragraphs": [
        "洞房昨夜停红烛，待晓堂前拜舅姑。",
        "妆罢低声问夫婿，画眉深浅入时无。"
      ],
      "dynasty": "唐代"
    },
    {
      "title": "将赴吴兴登乐游原一绝",
      "notes": [],
      "chapter": "卷七",
      "category": "七言绝句",
      "author": "杜牧",
      "paragraphs": [
        "清时有味是无能，闲爱孤云静爱僧。",
        "欲把一麾江海去，乐游原上望昭陵。"
      ],
      "dynasty": "唐代"
    },
    {
      "title": "赤壁",
      "notes": [],
      "chapter": "卷七",
      "category": "七言绝句",
      "author": "杜牧",
      "paragraphs": [
        "折戟沉沙铁未销，自将磨洗认前朝。",
        "东风不与周郎便，铜雀春深锁二乔。"
      ],
      "dynasty": "唐代"
    },
    {
      "title": "泊秦淮",
      "notes": [],
      "chapter": "卷七",
      "category": "七言绝句",
      "author": "杜牧",
      "paragraphs": [
        "烟笼寒水月笼沙，夜泊秦淮近酒家。",
        "商女不知亡国恨，隔江犹唱《后庭花》。"
      ],
      "dynasty": "唐代"
    },
    {
      "title": "寄扬州韩绰判官",
      "notes": [],
      "chapter": "卷七",
      "category": "七言绝句",
      "author": "杜牧",
      "paragraphs": [
        "青山隐隐水迢迢，秋尽江南草未凋。",
        "二十四桥明月夜，玉人何处教吹箫？"
      ],
      "dynasty": "唐代"
    },
    {
      "title": "遣怀",
      "notes": [
        "江南--一作 ：江湖",
        "纤细--一作 ：肠断"
      ],
      "chapter": "卷七",
      "category": "七言绝句",
      "author": "杜牧",
      "paragraphs": [
        "落魄江南载酒行，楚腰纤细掌中轻。",
        "十年一觉扬州梦，赢得青楼薄幸名。"
      ],
      "dynasty": "唐代"
    },
    {
      "title": "秋夕",
      "notes": [
        "天阶--一作 ：天街",
        "卧看--一作 ：坐看"
      ],
      "chapter": "卷七",
      "category": "七言绝句",
      "author": "杜牧",
      "paragraphs": [
        "银烛秋光冷画屏，轻罗小扇扑流萤。",
        "天阶夜色凉如水，卧看牵牛织女星。"
      ],
      "dynasty": "唐代"
    },
    {
      "title": "赠别 其一",
      "notes": [],
      "chapter": "卷七",
      "category": "七言绝句",
      "author": "杜牧",
      "paragraphs": [
        "娉娉袅袅十三余，豆蔻梢头二月初。",
        "春风十里扬州路，卷上珠帘总不如。"
      ],
      "dynasty": "唐代"
    },
    {
      "title": "赠别 其二",
      "notes": [],
      "chapter": "卷七",
      "category": "七言绝句",
      "author": "杜牧",
      "paragraphs": [
        "多情却似总无情，唯觉樽前笑不成。",
        "蜡烛有心还惜别，替人垂泪到天明。"
      ],
      "dynasty": "唐代"
    },
    {
      "title": "金谷园",
      "notes": [],
      "chapter": "卷七",
      "category": "七言绝句",
      "author": "杜牧",
      "paragraphs": [
        "繁华事散逐香尘，流水无情草自春。",
        "日暮东风怨啼鸟，落花犹似坠楼人。"
      ],
      "dynasty": "唐代"
    },
    {
      "title": "夜雨寄北",
      "notes": [],
      "chapter": "卷七",
      "category": "七言绝句",
      "author": "李商隐",
      "paragraphs": [
        "君问归期未有期，巴山夜雨涨秋池。",
        "何当共剪西窗烛，却话巴山夜雨时。"
      ],
      "dynasty": "唐代"
    },
    {
      "title": "寄令狐郎中",
      "notes": [],
      "chapter": "卷七",
      "category": "七言绝句",
      "author": "李商隐",
      "paragraphs": [
        "嵩云秦树久离居，双鲤迢迢一纸书。",
        "休问梁园旧宾客，茂陵秋雨病相如。"
      ],
      "dynasty": "唐代"
    },
    {
      "title": "为有",
      "notes": [],
      "chapter": "卷七",
      "category": "七言绝句",
      "author": "李商隐",
      "paragraphs": [
        "为有云屏无限娇，凤城寒尽怕春宵。",
        "无端嫁得金龟婿，辜负香衾事早朝。"
      ],
      "dynasty": "唐代"
    },
    {
      "title": "隋宫",
      "notes": [],
      "chapter": "卷七",
      "category": "七言绝句",
      "author": "李商隐",
      "paragraphs": [
        "乘兴南游不戒严，九重谁省谏书函。",
        "春风举国裁宫锦，半作障泥半作帆。"
      ],
      "dynasty": "唐代"
    },
    {
      "title": "瑶池",
      "notes": [],
      "chapter": "卷七",
      "category": "七言绝句",
      "author": "李商隐",
      "paragraphs": [
        "瑶池阿母绮窗开，黄竹歌声动地哀。",
        "八骏日行三万里，穆王何事不重来。"
      ],
      "dynasty": "唐代"
    },
    {
      "title": "嫦娥",
      "notes": [],
      "chapter": "卷七",
      "category": "七言绝句",
      "author": "李商隐",
      "paragraphs": [
        "云母屏风烛影深，长河渐落晓星沉。",
        "嫦娥应悔偷灵药，碧海青天夜夜心。"
      ],
      "dynasty": "唐代"
    },
    {
      "title": "贾生",
      "notes": [],
      "chapter": "卷七",
      "category": "七言绝句",
      "author": "李商隐",
      "paragraphs": [
        "宣室求贤访逐臣，贾生才调更无伦。",
        "可怜夜半虚前席，不问苍生问鬼神。"
      ],
      "dynasty": "唐代"
    },
    {
      "title": "瑶瑟怨",
      "notes": [],
      "chapter": "卷七",
      "category": "七言绝句",
      "author": "温庭筠",
      "paragraphs": [
        "冰簟银床梦不成，碧天如水夜云轻。",
        "雁声远过潇湘去，十二楼中月自明。"
      ],
      "dynasty": "唐代"
    },
    {
      "title": "马嵬坡",
      "notes": [],
      "chapter": "卷七",
      "category": "七言绝句",
      "author": "郑畋",
      "paragraphs": [
        "玄宗回马杨妃死，云雨难忘日月新。",
        "终是圣明天子事，景阳宫井又何人。"
      ],
      "dynasty": "唐代"
    },
    {
      "title": "已凉",
      "notes": [],
      "chapter": "卷七",
      "category": "七言绝句",
      "author": "韩偓",
      "paragraphs": [
        "碧阑干外绣帘垂，猩血屏风画折枝。",
        "八尺龙须方锦褥，已凉天气未寒时。"
      ],
      "dynasty": "唐代"
    },
    {
      "title": "金陵图",
      "notes": [],
      "chapter": "卷七",
      "category": "七言绝句",
      "author": "韦庄",
      "paragraphs": [
        "谁谓伤心画不成，画人心逐世人情。",
        "君看六幅南朝事，老木寒云满故城。"
      ],
      "dynasty": "唐代"
    },
    {
      "title": "陇西行四首·其二",
      "notes": [
        "春闺--一作 ：深闺"
      ],
      "chapter": "卷七",
      "category": "七言绝句",
      "author": "陈陶",
      "paragraphs": [
        "誓扫匈奴不顾身，五千貂锦丧胡尘。",
        "可怜无定河边骨，犹是春闺梦里人！"
      ],
      "dynasty": "唐代"
    },
    {
      "title": "寄人",
      "notes": [],
      "chapter": "卷七",
      "category": "七言绝句",
      "author": "张泌",
      "paragraphs": [
        "别梦依依到谢家，小廊回合曲阑斜。",
        "多情只有春庭月，犹为离人照落花。"
      ],
      "dynasty": "唐代"
    },
    {
      "title": "杂诗",
      "notes": [],
      "chapter": "卷七",
      "category": "七言绝句",
      "author": "佚名",
      "paragraphs": [
        "近寒食雨草萋萋，著麦苗风柳映堤。",
        "等是有家归未得，杜鹃休向耳边啼。"
      ],
      "dynasty": "唐代"
    }
  ],
  "乐府": [{
      "title": "送元二使安西 / 渭城曲",
      "notes": [
        "客舍青青柳色新--一作 ：客舍依依杨柳春"
      ],
      "chapter": "卷七",
      "category": "乐府",
      "author": "王维",
      "paragraphs": [
        "渭城朝雨浥轻尘，客舍青青柳色新。",
        "劝君更尽一杯酒，西出阳关无故人。"
      ],
      "dynasty": "唐代"
    },
    {
      "title": "秋夜曲",
      "notes": [],
      "chapter": "卷七",
      "category": "乐府",
      "author": "王维",
      "paragraphs": [
        "桂魄初生秋露微，轻罗已薄未更衣。",
        "银筝夜久殷勤弄，心怯空房不忍归。"
      ],
      "dynasty": "唐代"
    },
    {
      "title": "长信怨",
      "notes": [],
      "chapter": "卷七",
      "category": "乐府",
      "author": "王昌龄",
      "paragraphs": [
        "金井梧桐秋叶黄，珠帘不卷夜来霜。",
        "熏笼玉枕无颜色，卧听南宫清漏长。",
        "",
        "高殿秋砧响夜阑，霜深犹忆御衣寒。",
        "银灯青琐裁缝歇，还向金城明主看。",
        "",
        "奉帚平明金殿开，暂将团扇共徘徊。",
        "玉颜不及寒鸦色，犹带昭阳日影来。",
        "",
        "真成薄命久寻思，梦见君王觉后疑。",
        "火照西宫知夜饮，分明复道奉恩时。",
        "",
        "长信宫中秋月明，昭阳殿下捣衣声。",
        "白露堂中细草迹，红罗帐里不胜情。"
      ],
      "dynasty": "唐代"
    },
    {
      "title": "出塞二首·其一",
      "notes": [],
      "chapter": "卷七",
      "category": "乐府",
      "author": "王昌龄",
      "paragraphs": [
        "秦时明月汉时关，万里长征人未还。",
        "但使龙城飞将在，不教胡马度阴山。"
      ],
      "dynasty": "唐代"
    },
    {
      "title": "凉州词二首·其一",
      "notes": [],
      "chapter": "卷七",
      "category": "乐府",
      "author": "王昌龄",
      "paragraphs": [
        "黄河远上白云间，万里长征人未还。",
        "羌笛何须怨杨柳，春风不度玉门关。"
      ],
      "dynasty": "唐代"
    },
    {
      "title": "清平调·其一",
      "notes": [],
      "chapter": "卷七",
      "category": "乐府",
      "author": "李白",
      "paragraphs": [
        "云想衣裳花想容，春风拂槛露华浓。",
        "若非群玉山头见，会向瑶台月下逢。"
      ],
      "dynasty": "唐代"
    },
    {
      "title": "清平调·其二",
      "notes": [],
      "chapter": "卷七",
      "category": "乐府",
      "author": "李白",
      "paragraphs": [
        "一枝红艳露凝香，云雨巫山枉断肠。",
        "借问汉宫谁得似，可怜飞燕倚新妆。"
      ],
      "dynasty": "唐代"
    },
    {
      "title": "清平调·名花倾国两相欢",
      "notes": [],
      "chapter": "卷七",
      "category": "乐府",
      "author": "李白",
      "paragraphs": [
        "名花倾国两相欢，常得君王带笑看。",
        "解释春风无限恨，沉香亭北倚栏杆。"
      ],
      "dynasty": "唐代"
    },
    {
      "title": "金缕衣",
      "notes": [
        "惜取--一作 ：须取",
        "花开--一作 ：有花"
      ],
      "chapter": "卷七",
      "category": "乐府",
      "author": "佚名",
      "paragraphs": [
        "劝君莫惜金缕衣，劝君惜取少年时。",
        "花开堪折直须折，莫待无花空折枝。"
      ],
      "dynasty": "唐代"
    }
  ]}
}