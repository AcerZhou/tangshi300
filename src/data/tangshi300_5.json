{
    "chapter": "卷五",
    "poems":{
    "七言律诗": [{
            "title": "黄鹤楼 / 登黄鹤楼",
            "notes": [],
            "chapter": "卷五",
            "category": "七言律诗",
            "author": "崔颢",
            "paragraphs": [
                "昔人已乘黄鹤去，此地空余黄鹤楼。",
                "黄鹤一去不复返，白云千载空悠悠。",
                "晴川历历汉阳树，芳草萋萋鹦鹉洲。",
                "日暮乡关何处是？烟波江上使人愁。"
            ],
            "dynasty": "唐代"
        },
        {
            "title": "行经华阴",
            "notes": [
                "何--一作 ：无"
            ],
            "chapter": "卷五",
            "category": "七言律诗",
            "author": "崔颢",
            "paragraphs": [
                "岧峣太华俯咸京，天外三峰削不成。",
                "武帝祠前云欲散，仙人掌上雨初晴。",
                "河山北枕秦关险，驿路西连汉畤平。",
                "借问路傍名利客，何如此处学长生。"
            ],
            "dynasty": "唐代"
        },
        {
            "title": "望蓟门",
            "notes": [
                "笳鼓--一作 ：箫鼓"
            ],
            "chapter": "卷五",
            "category": "七言律诗",
            "author": "祖咏",
            "paragraphs": [
                "燕台一望客心惊，笳鼓喧喧汉将营。",
                "万里寒光生积雪，三边曙色动危旌。",
                "沙场烽火侵胡月，海畔云山拥蓟城。",
                "少小虽非投笔吏，论功还欲请长缨。"
            ],
            "dynasty": "唐代"
        },
        {
            "title": "九日登望仙台呈刘明府容",
            "notes": [],
            "chapter": "卷五",
            "category": "七言律诗",
            "author": "崔曙",
            "paragraphs": [
                "汉文皇帝有高台，此日登临曙色开。",
                "三晋云山皆北向，二陵风雨自东来。",
                "关门令尹谁能识，河上仙翁去不回。",
                "且欲近寻彭泽宰，陶然共醉菊花杯。"
            ],
            "dynasty": "唐代"
        },
        {
            "title": "送魏万之京",
            "notes": [
                "树 一作：曙"
            ],
            "chapter": "卷五",
            "category": "七言律诗",
            "author": "李颀",
            "paragraphs": [
                "朝闻游子唱离歌，昨夜微霜初渡河。",
                "鸿雁不堪愁里听，云山况是客中过。",
                "关城树色催寒近，御苑砧声向晚多。",
                "莫见长安行乐处，空令岁月易蹉跎。"
            ],
            "dynasty": "唐代"
        },
        {
            "title": "登金陵凤凰台",
            "notes": [
                "二水--一作 ：一水"
            ],
            "chapter": "卷五",
            "category": "七言律诗",
            "author": "李白",
            "paragraphs": [
                "凤凰台上凤凰游，凤去台空江自流。",
                "吴宫花草埋幽径，晋代衣冠成古丘。",
                "三山半落青天外，二水中分白鹭洲。",
                "总为浮云能蔽日，长安不见使人愁。"
            ],
            "dynasty": "唐代"
        },
        {
            "title": "送李少府贬峡中王少府贬长沙",
            "notes": [],
            "chapter": "卷五",
            "category": "七言律诗",
            "author": "高适",
            "paragraphs": [
                "嗟君此别意何如，驻马衔杯问谪居。",
                "巫峡啼猿数行泪，衡阳归雁几封书。",
                "青枫江上秋帆远，白帝城边古木疏。",
                "圣代即今多雨露，暂时分手莫踌躇。"
            ],
            "dynasty": "唐代"
        },
        {
            "title": "奉和中书舍人贾至早朝大明宫",
            "notes": [],
            "chapter": "卷五",
            "category": "七言律诗",
            "author": "岑参",
            "paragraphs": [
                "鸡鸣紫陌曙光寒，莺啭皇州春色阑。",
                "金阙晓钟开万户，玉阶仙仗拥千官。",
                "花迎剑珮星初落，柳拂旌旗露未干。",
                "独有凤凰池上客，阳春一曲和皆难。"
            ],
            "dynasty": "唐代"
        },
        {
            "title": "和贾舍人早朝大明宫之作",
            "notes": [],
            "chapter": "卷五",
            "category": "七言律诗",
            "author": "王维",
            "paragraphs": [
                "绛帻鸡人送晓筹，尚衣方进翠云裘。",
                "九天阊阖开宫殿，万国衣冠拜冕旒。",
                "日色才临仙掌动，香烟欲傍衮龙浮。",
                "朝罢须裁五色诏，佩声归向凤池头。"
            ],
            "dynasty": "唐代"
        },
        {
            "title": "奉和圣制从蓬莱向兴庆阁道中留春雨中春望之作应制",
            "notes": [],
            "chapter": "卷五",
            "category": "七言律诗",
            "author": "王维",
            "paragraphs": [
                "渭水自萦秦塞曲，黄山旧绕汉宫斜。",
                "銮舆迥出千门柳，阁道回看上苑花。",
                "云里帝城双凤阙，雨中春树万人家。",
                "为乘阳气行时令，不是宸游玩物华。"
            ],
            "dynasty": "唐代"
        },
        {
            "title": "积雨辋川庄作 / 秋归辋川庄作",
            "notes": [],
            "chapter": "卷五",
            "category": "七言律诗",
            "author": "王维",
            "paragraphs": [
                "积雨空林烟火迟，蒸藜炊黍饷东菑。",
                "漠漠水田飞白鹭，阴阴夏木啭黄鹂。",
                "山中习静观朝槿，松下清斋折露葵。",
                "野老与人争席罢，海鸥何事更相疑。"
            ],
            "dynasty": "唐代"
        },
        {
            "title": "酬郭给事",
            "notes": [],
            "chapter": "卷五",
            "category": "七言律诗",
            "author": "王维",
            "paragraphs": [
                "洞门高阁霭馀辉，桃李阴阴柳絮飞。",
                "禁里疏钟官舍晚，省中啼鸟吏人稀。",
                "晨摇玉佩趋金殿，夕奉天书拜琐闱。",
                "强欲从君无那老，将因卧病解朝衣。"
            ],
            "dynasty": "唐代"
        },
        {
            "title": "蜀相",
            "notes": [
                "频烦--一作 ：频繁"
            ],
            "chapter": "卷五",
            "category": "七言律诗",
            "author": "杜甫",
            "paragraphs": [
                "丞相祠堂何处寻，锦官城外柏森森。",
                "映阶碧草自春色，隔叶黄鹂空好音。",
                "三顾频烦天下计，两朝开济老臣心。",
                "出师未捷身先死，长使英雄泪满襟。"
            ],
            "dynasty": "唐代"
        },
        {
            "title": "客至",
            "notes": [
                "馀--通 ：余"
            ],
            "chapter": "卷五",
            "category": "七言律诗",
            "author": "杜甫",
            "paragraphs": [
                "舍南舍北皆春水，但见群鸥日日来。",
                "花径不曾缘客扫，蓬门今始为君开。",
                "盘飧市远无兼味，樽酒家贫只旧醅。",
                "肯与邻翁相对饮，隔篱呼取尽馀杯。"
            ],
            "dynasty": "唐代"
        },
        {
            "title": "野望",
            "notes": [
                "惟--通 ：唯"
            ],
            "chapter": "卷五",
            "category": "七言律诗",
            "author": "杜甫",
            "paragraphs": [
                "西山白雪三城戍，南浦清江万里桥。",
                "海内风尘诸弟隔，天涯涕泪一身遥。",
                "惟将迟暮供多病，未有涓埃答圣朝。",
                "跨马出郊时极目，不堪人事日萧条。"
            ],
            "dynasty": "唐代"
        },
        {
            "title": "闻官军收河南河北",
            "notes": [],
            "chapter": "卷五",
            "category": "七言律诗",
            "author": "杜甫",
            "paragraphs": [
                "剑外忽传收蓟北，初闻涕泪满衣裳。",
                "却看妻子愁何在，漫卷诗书喜欲狂。",
                "白日放歌须纵酒，青春作伴好还乡。",
                "即从巴峡穿巫峡，便下襄阳向洛阳。"
            ],
            "dynasty": "唐代"
        },
        {
            "title": "登高",
            "notes": [],
            "chapter": "卷五",
            "category": "七言律诗",
            "author": "杜甫",
            "paragraphs": [
                "风急天高猿啸哀，渚清沙白鸟飞回。",
                "无边落木萧萧下，不尽长江滚滚来。",
                "万里悲秋常作客，百年多病独登台。",
                "艰难苦恨繁霜鬓，潦倒新停浊酒杯。"
            ],
            "dynasty": "唐代"
        },
        {
            "title": "登楼",
            "notes": [
                "梁甫--一作 ：梁父"
            ],
            "chapter": "卷五",
            "category": "七言律诗",
            "author": "杜甫",
            "paragraphs": [
                "花近高楼伤客心，万方多难此登临。",
                "锦江春色来天地，玉垒浮云变古今。",
                "北极朝廷终不改，西山寇盗莫相侵。",
                "可怜后主还祠庙，日暮聊为《梁甫吟》。"
            ],
            "dynasty": "唐代"
        },
        {
            "title": "宿府",
            "notes": [],
            "chapter": "卷五",
            "category": "七言律诗",
            "author": "杜甫",
            "paragraphs": [
                "清秋幕府井梧寒，独宿江城蜡炬残。",
                "永夜角声悲自语，中天月色好谁看。",
                "风尘荏苒音书绝，关塞萧条行路难。",
                "已忍伶俜十年事，强移栖息一枝安。"
            ],
            "dynasty": "唐代"
        },
        {
            "title": "阁夜",
            "notes": [
                "依依--一作 音书",
                "几家--一作 千家"
            ],
            "chapter": "卷五",
            "category": "七言律诗",
            "author": "杜甫",
            "paragraphs": [
                "岁暮阴阳催短景，天涯霜雪霁寒宵。",
                "五更鼓角声悲壮，三峡星河影动摇。",
                "野哭几家闻战伐，夷歌数处起渔樵。",
                "卧龙跃马终黄土，人事依依漫寂寥。"
            ],
            "dynasty": "唐代"
        },
        {
            "title": "咏怀古迹五首·其一",
            "notes": [],
            "chapter": "卷五",
            "category": "七言律诗",
            "author": "杜甫",
            "paragraphs": [
                "支离东北风尘际，漂泊西南天地间。",
                "三峡楼台淹日月，五溪衣服共云山。",
                "羯胡事主终无赖，词客哀时且未还。",
                "庾信平生最萧瑟，暮年诗赋动江关。"
            ],
            "dynasty": "唐代"
        },
        {
            "title": "咏怀古迹五首·其二",
            "notes": [],
            "chapter": "卷五",
            "category": "七言律诗",
            "author": "杜甫",
            "paragraphs": [
                "摇落深知宋玉悲，风流儒雅亦吾师。",
                "怅望千秋一洒泪，萧条异代不同时。",
                "江山故宅空文藻，云雨荒台岂梦思。",
                "最是楚宫俱泯灭，舟人指点到今疑。"
            ],
            "dynasty": "唐代"
        },
        {
            "title": "咏怀古迹五首·其三",
            "notes": [
                "夜月 一作：月夜",
                "环佩 一作：环珮"
            ],
            "chapter": "卷五",
            "category": "七言律诗",
            "author": "杜甫",
            "paragraphs": [
                "群山万壑赴荆门，生长明妃尚有村。",
                "一去紫台连朔漠，独留青冢向黄昏。",
                "画图省识春风面，环佩空归夜月魂。",
                "千载琵琶作胡语，分明怨恨曲中论。"
            ],
            "dynasty": "唐代"
        },
        {
            "title": "咏怀古迹五首·其四",
            "notes": [],
            "chapter": "卷五",
            "category": "七言律诗",
            "author": "杜甫",
            "paragraphs": [
                "蜀主窥吴幸三峡，崩年亦在永安宫。",
                "翠华想像空山里，玉殿虚无野寺中。",
                "古庙杉松巢水鹤，岁时伏腊走村翁。",
                "武侯祠堂常邻近，一体君臣祭祀同。"
            ],
            "dynasty": "唐代"
        },
        {
            "title": "咏怀古迹五首·其五",
            "notes": [],
            "chapter": "卷五",
            "category": "七言律诗",
            "author": "杜甫",
            "paragraphs": [
                "诸葛大名垂宇宙，宗臣遗像肃清高。",
                "三分割据纡筹策，万古云霄一羽毛。",
                "伯仲之间见伊吕，指挥若定失萧曹。",
                "运移汉祚终难复，志决身歼军务劳。"
            ],
            "dynasty": "唐代"
        },
        {
            "title": "江州重别薛六柳八二员外",
            "notes": [],
            "chapter": "卷五",
            "category": "七言律诗",
            "author": "刘长卿",
            "paragraphs": [
                "生涯岂料承优诏，世事空知学醉歌。",
                "江上月明胡雁过，淮南木落楚山多。",
                "寄身且喜沧洲近，顾影无如白发何。",
                "今日龙钟人共弃，愧君犹遣慎风波。"
            ],
            "dynasty": "唐代"
        },
        {
            "title": "长沙过贾谊宅",
            "notes": [],
            "chapter": "卷五",
            "category": "七言律诗",
            "author": "刘长卿",
            "paragraphs": [
                "三年谪宦此栖迟，万古惟留楚客悲。",
                "秋草独寻人去后，寒林空见日斜时。",
                "汉文有道恩犹薄，湘水无情吊岂知。",
                "寂寂江山摇落处，怜君何事到天涯。"
            ],
            "dynasty": "唐代"
        },
        {
            "title": "自夏口至鹦鹉洲夕望岳阳寄源中丞",
            "notes": [
                "独树--一作 ：独戍"
            ],
            "chapter": "卷五",
            "category": "七言律诗",
            "author": "刘长卿",
            "paragraphs": [
                "汀洲无浪复无烟，楚客相思益渺然。",
                "汉口夕阳斜渡鸟，洞庭秋水远连天。",
                "孤城背岭寒吹角，独树临江夜泊船。",
                "贾谊上书忧汉室，长沙谪去古今怜。"
            ],
            "dynasty": "唐代"
        },
        {
            "title": "赠阙下裴舍人",
            "notes": [],
            "chapter": "卷五",
            "category": "七言律诗",
            "author": "钱起",
            "paragraphs": [
                "二月黄莺飞上林，春城紫禁晓阴阴。",
                "长乐钟声花外尽，龙池柳色雨中深。",
                "阳和不散穷途恨，霄汉长怀捧日心。",
                "献赋十年犹未遇，羞将白发对华簪。"
            ],
            "dynasty": "唐代"
        },
        {
            "title": "寄李儋元锡",
            "notes": [],
            "chapter": "卷五",
            "category": "七言律诗",
            "author": "韦应物",
            "paragraphs": [
                "去年花里逢君别，今日花开又一年。",
                "世事茫茫难自料，春愁黯黯独成眠。",
                "身多疾病思田里，邑有流亡愧俸钱。",
                "闻道欲来相问讯，西楼望月几回圆。"
            ],
            "dynasty": "唐代"
        },
        {
            "title": "同题仙游观",
            "notes": [],
            "chapter": "卷五",
            "category": "七言律诗",
            "author": "韩翃",
            "paragraphs": [
                "仙台初见五城楼，风物凄凄宿雨收。",
                "山色遥连秦树晚，砧声近报汉宫秋。",
                "疏松影落空坛静，细草香闲小洞幽。",
                "何用别寻方外去，人间亦自有丹丘。"
            ],
            "dynasty": "唐代"
        },
        {
            "title": "春思",
            "notes": [
                "层城--一作 ：秦城"
            ],
            "chapter": "卷五",
            "category": "七言律诗",
            "author": "皇甫冉",
            "paragraphs": [
                "莺啼燕语报新年，马邑龙堆路几千。",
                "家住层城临汉苑，心随明月到胡天。",
                "机中锦字论长恨，楼上花枝笑独眠。",
                "为问元戎窦车骑，何时返旆勒燕然。"
            ],
            "dynasty": "唐代"
        },
        {
            "title": "晚次鄂州",
            "notes": [],
            "chapter": "卷五",
            "category": "七言律诗",
            "author": "卢纶",
            "paragraphs": [
                "云开远见汉阳城，犹是孤帆一日程。",
                "估客昼眠知浪静，舟人夜语觉潮生。",
                "三湘愁鬓逢秋色，万里归心对月明。",
                "旧业已随征战尽，更堪江上鼓鼙声。"
            ],
            "dynasty": "唐代"
        },
        {
            "title": "登柳州城楼寄漳汀封连四州",
            "notes": [],
            "chapter": "卷五",
            "category": "七言律诗",
            "author": "柳宗元",
            "paragraphs": [
                "城上高楼接大荒，海天愁思正茫茫。",
                "惊风乱飐芙蓉水，密雨斜侵薜荔墙。",
                "岭树重遮千里目，江流曲似九回肠。",
                "共来百越文身地，犹自音书滞一乡。"
            ],
            "dynasty": "唐代"
        },
        {
            "title": "西塞山怀古",
            "notes": [],
            "chapter": "卷五",
            "category": "七言律诗",
            "author": "刘禹锡",
            "paragraphs": [
                "王濬楼船下益州，金陵王气黯然收。",
                "千寻铁锁沉江底，一片降幡出石头。",
                "人世几回伤往事，山形依旧枕寒流。",
                "今逢四海为家日，故垒萧萧芦荻秋。"
            ],
            "dynasty": "唐代"
        },
        {
            "title": "遣悲怀三首·其一",
            "notes": [
                "荩箧--一作 ：画箧"
            ],
            "chapter": "卷五",
            "category": "七言律诗",
            "author": "元稹",
            "paragraphs": [
                "谢公最小偏怜女，自嫁黔娄百事乖。",
                "顾我无衣搜荩箧，泥他沽酒拔金钗。",
                "野蔬充膳甘长藿，落叶添薪仰古槐。",
                "今日俸钱过十万，与君营奠复营斋。"
            ],
            "dynasty": "唐代"
        },
        {
            "title": "遣悲怀三首·其二",
            "notes": [
                "身后意--一作 ：身后事"
            ],
            "chapter": "卷五",
            "category": "七言律诗",
            "author": "元稹",
            "paragraphs": [
                "昔日戏言身后意，今朝都到眼前来。",
                "衣裳已施行看尽，针线犹存未忍开。",
                "尚想旧情怜婢仆，也曾因梦送钱财。",
                "诚知此恨人人有，贫贱夫妻百事哀。"
            ],
            "dynasty": "唐代"
        },
        {
            "title": "遣悲怀三首·其三",
            "notes": [],
            "chapter": "卷五",
            "category": "七言律诗",
            "author": "元稹",
            "paragraphs": [
                "闲坐悲君亦自悲，百年都是几多时。",
                "邓攸无子寻知命，潘岳悼亡犹费词。",
                "同穴窅冥何所望，他生缘会更难期。",
                "惟将终夜常开眼，报答平生未展眉。"
            ],
            "dynasty": "唐代"
        },
        {
            "title": "望月有感",
            "notes": [],
            "chapter": "卷五",
            "category": "七言律诗",
            "author": "白居易",
            "paragraphs": [
                "自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。",
                "",
                "时难年荒世业空，弟兄羁旅各西东。",
                "田园寥落干戈后，骨肉流离道路中。",
                "吊影分为千里雁，辞根散作九秋蓬。",
                "共看明月应垂泪，一夜乡心五处同。"
            ],
            "dynasty": "唐代"
        },
        {
            "title": "锦瑟",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "锦瑟无端五十弦，一弦一柱思华年。",
                "庄生晓梦迷蝴蝶，望帝春心托杜鹃。",
                "沧海月明珠有泪，蓝田日暖玉生烟。",
                "此情可待成追忆，只是当时已惘然。"
            ],
            "dynasty": "唐代"
        },
        {
            "title": "无题·昨夜星辰昨夜风",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "昨夜星辰昨夜风，画楼西畔桂堂东。",
                "身无彩凤双飞翼，心有灵犀一点通。",
                "隔座送钩春酒暖，分曹射覆蜡灯红。",
                "嗟余听鼓应官去，走马兰台类转蓬。"
            ],
            "dynasty": "唐代"
        },
        {
            "title": "隋宫",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "紫泉宫殿锁烟霞，欲取芜城作帝家。",
                "玉玺不缘归日角，锦帆应是到天涯。",
                "于今腐草无萤火，终古垂杨有暮鸦。",
                "地下若逢陈后主，岂宜重问后庭花。"
            ],
            "dynasty": "唐代"
        },
        {
            "title": "无题·来是空言去绝踪",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "来是空言去绝踪，月斜楼上五更钟。",
                "梦为远别啼难唤，书被催成墨未浓。",
                "蜡照半笼金翡翠，麝熏微度绣芙蓉。",
                "刘郎已恨蓬山远，更隔蓬山一万重！"
            ],
            "dynasty": "唐代"
        },
        {
            "title": "无题·飒飒东风细雨来",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "飒飒东风细雨来，芙蓉塘外有轻雷。",
                "金蟾啮锁烧香入，玉虎牵丝汲井回。",
                "贾氏窥帘韩掾少，宓妃留枕魏王才。",
                "春心莫共花争发，一寸相思一寸灰！"
            ],
            "dynasty": "唐代"
        },
        {
            "title": "筹笔驿",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "猿鸟犹疑畏简书，风云常为护储胥。",
                "徒令上将挥神笔，终见降王走传车。",
                "管乐有才原不忝，关张无命欲何如？",
                "他年锦里经祠庙，梁父吟成恨有余。"
            ],
            "dynasty": "唐代"
        },
        {
            "title": "无题·相见时难别亦难",
            "notes": [
                "蓬山--一作 ：蓬莱"
            ],
            "chapter": "卷五",
            "category": "七言律诗",
            "author": "李商隐",
            "paragraphs": [
                "相见时难别亦难，东风无力百花残。",
                "春蚕到死丝方尽，蜡炬成灰泪始干。",
                "晓镜但愁云鬓改，夜吟应觉月光寒。",
                "蓬山此去无多路，青鸟殷勤为探看。"
            ],
            "dynasty": "唐代"
        },
        {
            "title": "春雨",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "怅卧新春白袷衣，白门寥落意多违。",
                "红楼隔雨相望冷，珠箔飘灯独自归。",
                "远路应悲春晼晚，残霄犹得梦依稀。",
                "玉珰缄札何由达，万里云罗一雁飞。"
            ],
            "dynasty": "唐代"
        },
        {
            "title": "无题·凤尾香罗薄几重",
            "notes": [
                "任--一作 ：待"
            ],
            "chapter": "卷五",
            "category": "七言律诗",
            "author": "李商隐",
            "paragraphs": [
                "凤尾香罗薄几重，碧文圆顶夜深缝。",
                "扇裁月魄羞难掩，车走雷声语未通。",
                "曾是寂寥金烬暗，断无消息石榴红。",
                "斑骓只系垂杨岸，何处西南任好风。"
            ],
            "dynasty": "唐代"
        },
        {
            "title": "无题·重帏深下莫愁堂",
            "notes": [],
            "chapter": "卷五",
            "category": "七言律诗",
            "author": "李商隐",
            "paragraphs": [
                "重帏深下莫愁堂，卧后清宵细细长。",
                "神女生涯原是梦，小姑居处本无郎。",
                "风波不信菱枝弱，月露谁教桂叶香。",
                "直道相思了无益，未妨惆怅是清狂。"
            ],
            "dynasty": "唐代"
        },
        {
            "title": "利州南渡",
            "notes": [],
            "chapter": "卷五",
            "category": "七言律诗",
            "author": "温庭筠",
            "paragraphs": [
                "澹然空水对斜晖，曲岛苍茫接翠微。",
                "波上马嘶看棹去，柳边人歇待船归。",
                "数丛沙草群鸥散，万顷江田一鹭飞。",
                "谁解乘舟寻范蠡，五湖烟水独忘机。"
            ],
            "dynasty": "唐代"
        },
        {
            "title": "苏武庙",
            "notes": [],
            "chapter": "卷五",
            "category": "七言律诗",
            "author": "温庭筠",
            "paragraphs": [
                "苏武魂销汉使前，古祠高树两茫然。",
                "云边雁断胡天月，陇上羊归塞草烟。",
                "回日楼台非甲帐，去时冠剑是丁年。",
                "茂陵不见封侯印，空向秋波哭逝川。"
            ],
            "dynasty": "唐代"
        },
        {
            "title": "宫词",
            "notes": [],
            "chapter": "卷五",
            "category": "七言律诗",
            "author": "薛逢",
            "paragraphs": [
                "十二楼中尽晓妆，望仙楼上望君王。",
                "锁衔金兽连环冷，水滴铜龙昼漏长。",
                "云髻罢梳还对镜，罗衣欲换更添香。",
                "遥窥正殿帘开处，袍袴宫人扫御床。"
            ],
            "dynasty": "唐代"
        },
        {
            "title": "贫女",
            "notes": [],
            "chapter": "卷五",
            "category": "七言律诗",
            "author": "秦韬玉",
            "paragraphs": [
                "蓬门未识绮罗香，拟托良媒益自伤。",
                "谁爱风流高格调，共怜时世俭梳妆。",
                "敢将十指夸针巧，不把双眉斗画长。",
                "苦恨年年压金线，为他人作嫁衣裳。"
            ],
            "dynasty": "唐代"
        }
    ],
    "乐府": [{
        "title": "古意呈补阙乔知之 / 独不见",
        "notes": [],
        "chapter": "卷五",
        "category": "乐府",
        "author": "沈佺期",
        "paragraphs": [
            "卢家少妇郁金堂，海燕双栖玳瑁梁。",
            "九月寒砧催木叶，十年征戍忆辽阳。",
            "白狼河北音书断，丹凤城南秋夜长。",
            "谁谓含愁独不见，更教明月照流黄。"
        ],
        "dynasty": "唐代"
    }]}
}